Osim surovo lepe Atakame, zanosne prestonice Santijaga i mnoštva turističkih centara u unutrašnjosti Čile u svom sastavu ima i neka od najinteresantnijih ostrva na svetu. 
Izolovana i jedinstvena Uskršnja ostrva kao i magijom obavijena ostrva Čiloe zaista su unikatna. 
Nešto drugačiju, ali podjednako zanimljivu priču nam pričaju ostrva arhipelaga Huan Fernandes.
Ovaj vulkanski arhipelag nalazi se daleko na pučini Tihog okeana, oko 600 km od obala Čilea.
 Arhipelag čine 3 veća ostrva: Santa Klara, Alehandro Selkirk i Robinzon Kruso. 
 I njihova imena nisu nimalo slučajna. 
 Naime, srednjevekovni moreplovac Aleksandar Selkirk doživeo je brodolom i proveo 4 godine na jednom manjem nenaseljenom ostrvu Huan Fernandes-a.
 Priče o njegovim doživljajima su se prenosile sa kolena na koleno i na kraju došle do Danijela Defoa. 
 Inspirisan pomenutim događajima i njihovim protagonistom nastao je u 19-om veku roman „Robinzon Kruso“ u kome istoimeni junak preživljava (otprilike) ono što je Aleksandar morao u stvarnosti kako bi preživeo godine na pustom ostrvu. 
 Ogromna popularnost knjige, pogotovo među mlađm čitaocima doprinela je da jedno od najvećih ostrva u arhipelagu ponese ime glavnog junaka romana.
 Arhielag je danas zaštićen. Zbog velike udaljenosti od ostatka sveta veoma je slabo posećen a tako je verovatno i bolje. 
 Malobrojni turisti se obavezno vode do „Mirador de Alehandro Selkirk“ lokaliteta.
 Ovo je tačka u kojoj je brodolomac svakodnevno provodio najveći deo vremena tragajući za brodovima daleko na horizontu. 
 Na zgodnom mestu koje je po predanju on sam i odabrao danas se ušuškano i zaklonjeno velikim papratima nalazi San Huan Bautista, najveće naselje arhipelaga.
 To je praktično selo sačinjeno tek od nekoliko utabanih uličica, par lokalnih „kafana“ i posetiocima uvek interesantnom muzej-bibliotekom. 
 Lokalni žitelji za život zarađuju od ribolova i lova na jastoge, koji važe za jedne od najukusnijih.
 Osim lepe priče koja obavija ostrva ekološki kapaciteti su izvanredni. 
 Preko 100 vrsta endemskih biljaka a od toga polovina iz porodice paprati otkriveno je na ostrvima. 
 Baš na ostrvu Robinzon Kruso nedavno je otkrivena jedna vrsta sandalovog drveta za koju se verovalo da je izumrla pre jednog veka. 
 Crveni kolibri samo je jedna u nizu endemskih vrsti ptica. 
 Sve pomenuto postavilo je ahipelag i na UNESCO listu još 1977. godine.