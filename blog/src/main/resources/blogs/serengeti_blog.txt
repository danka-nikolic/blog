U severnim delovima Tanzanije i jugozapadnim krajevima Kenije nalazi se ogroman i značajan ekosistem, u kome možete pronaći 70 vrsta sisara i 500 ptica.
Serengeti je ogroman ekosistem u severnim delovima Tanzanije i jugozapadnim delovima Kenije, koji se prostire na 30.000 kvadratnih kilometara. 
Naziv ovog područja potiče iz jezika Masai naroda i znači beskrajna ravnica.

Za Serengeti je karakteristična najveća migracija sisara na svetu, a ovaj deo Afrike predstavlja i popularnu destinaciju za safari.
Narod Masai je više od 200 godina na ovom prostoru čuvao i gajio stoku kad su prvi evropski istraživači posetili ovo područje: nemački geograf i istraživač Oskar Bauman 1892. godine, a prvi Britanac koji je posetio Serengeti je bio Stjuart Edvar Vajt koji je istočni Serengeti posetio 1913. godine.
Britanci su odlučili da 1921. godine naprave rezervat, a potom i još jedan 1929. godine. 
Sve ovo je bio uvod u osnivanje Nacionalnog parka Serengeti koji je otvoren 1951. godine. 

Kao deo stvaranja parka i očuvanja divljine, Masai narod je preseljen na planine Ngorongoro.
Pejzaž Serengetija se može podeliti na dva područja koja su definisana njegovom dominantnom vegetacijom: šumske predele i pašnjake
Lepotu Serengetija jedino ometa jedini aktivni vulkan u regionu Ol Doinyo Lengai.
U Serengetiju se može pronaći 70 vrsta sisara i oko 500 ptica. 
Gnuovi, zebre, gazele, bizoni, lavovi i hijene samo su neke od životinjskih vrsta koje upotpunjuju predele ovog nacionalnog parka. 

Tokom 1890-ih godina, suše i goveđa kuga su istrebile životinjsku populaciju u Serengetiju, pogotovo gnuova, ali do sredine 1970-ih godina populacija gnuova i bizona se potpuno oporavila. 
Karakteristična za ovaj deo Afrike je velika migracija gnuova koja počinje u decembru u regiji Ngorongoro u južnoj Tanzaniji i koja predstavlja i veliku atrakciju za turiste.
Osim migracije gnuova, za Serengeti je karakteristična i migracija zebri, a ovaj deo Afrike je poznat i po brojnim nilskim krokodilima i jazavcima medojedima.
