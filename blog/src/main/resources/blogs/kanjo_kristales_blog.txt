Reka Kanjo Kristales se nalazi u Kolumbiji, u mestu Seranija de la Makarena. 
Dugačka je 100 kilometara. 
Nazivaju je rekom sedam boja, tekućom dugom ili najlepšom rekom na svetu. 
U toku skoro cele godine, ova reka se ne razlikuje od ostalih. 
Okružena je kamenjem i prekrivena zelenom mahovinom.
Međutim, na kratak vremenski period, između kišne i sušne sezone, obiluje bojama. 
Na dnu reke se nalaze alge koje daju vodi različite nijanse, kao što su crvena, zelena, plava, narandžasta, roze, žuta ili braonkasta. 
Tokom sezone kiša, voda brzo teče, dok tokom sušne sezone nema dovoljno vode. 
Period od nekoliko nedelja, uglavnom od septembra do novembra, najpogodniji je da lepota reke dođe do izražaja.
Nalazi se na terenu nepristupačnom sa puta.
Samo avanturisti mogu da dođu do nje.
Oni koji se usude da pođu do reke, neće uživati samo u njenoj jedinstvenosti, već će moći da vide i najrazličitije životinjice koje žive na tom terenu. 
Moći će da vide 420 vrsta ptica, 10 vrsta vodozemaca, 43 vrste gmizavca i osam vrsta primata.
